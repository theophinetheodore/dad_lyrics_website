---
title: "കുമിളപോൽ ക്ഷണികം"
date: 2025-01-01
tags:
 - "കാഴ്ചവയ്‍പ്പ് ഗാനങ്ങൾ"
---

കുമിളപോൽ ക്ഷണികം, ഈ കുഞ്ഞു ജീവിതം
യോഗ്യമല്ലേലും, എൻ നാഥനേകുന്നു 
നിറമിഴീ പൂക്കളും, നിറയുമീ ചഷകവും
യാഗമായ്, ഈ ജീവിതം, സ്വീകരിക്കണമേ

കാഴ്ച്ചയായ് ഈ കാസയിൽ എന്നെയേകുന്നു
പീലാസയിൽ എൻ ആശകൾ, ചേർത്തണയ്ക്കുന്നു
അലിവിൻ കരങ്ങളാൽ, സ്വീകരിക്കണമേ
പാലകാ, ഈ പാപിയെ, പുണ്യമാക്കണേ

ഗോതമ്പു മണിപോൽ അഴുകിത്തീരാൻ
മെഴുകുതിരിപോൽ, ഉരുകിത്തീരാൻ
 നിൻ സ്നേഹ ബലിയിൽ, ബലിവസ്തുവായ്
 തിരുമാംസരക്തത്തിൽ, അലിഞ്ഞുചേരാൻ
 യാഗമായ്, സ്നേഹമായ്, സ്വീകരിക്കണമേ

(കാഴ്ച്ചയായ് ഈ കാസയിൽ എന്നെയേകുന്നു)

എന്നെന്നും നിൻ്റെ മാത്രം സ്വന്തമാകുവാൻ
എന്നെന്നും നിൻ പ്രിയശിഷ്യനാകുവാൻ
ആശീർവദിക്കണേ, തമ്പുരാനേ
നിൻ സ്‌തുതി പാടുവാൻ, ശക്തിയേകണേ
യാഗമായ്, സ്നേഹമായ്, സ്വീകരിക്കണമേ
