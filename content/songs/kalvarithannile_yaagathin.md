---
title: "കാല്‍വരിതന്നിലെ യാഗത്തിന്‍ ചോലയില്‍"
tags:
    - "പ്രവേശനഗാനങ്ങൾ"
---

കാല്‍വരിതന്നിലെ യാഗത്തിന്‍ ചോലയില്‍
കര്‍ത്താവേ ഞങ്ങളണഞ്ഞീടുന്നു
പാപത്തിന്‍ താഴ്‍വര വാസികൾ ഞങ്ങടെ
ഈ ബലി താവകമാക്കീടേണെ
(കാല്‍വരി..)

നല്‍വരമേകാന്‍ കനിയണേ ദൈവമേ
നിന്‍പാദേ ചേര്‍ന്നിതാ കുമ്പിടുന്നു (2)
പാപാ പൊറുക്കണേ നേരില്‍ നടത്തടണ (2)
പാവന വീഥിയില്‍ ചേര്‍ത്തിടണേ
(കാല്‍വരി..)

ജീവിത വീഥിയില്‍ നേരിടും ക്രൂശുമായ്‌
കാല്‍വരി നോക്കി നടത്തിടുന്നു (2)
ആ ദിവ്യ നാഥനോടൊന്നായ്‌ ചേർന്നെന്നും (2)
ജീവന്റെ ബലി ചെയ്യാന്‍ വരമേകണെ
(കാല്‍വരി..)