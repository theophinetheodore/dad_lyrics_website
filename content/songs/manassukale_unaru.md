---
title: "മനസ്സുകളെ ഉണരൂ"
tags:
    - "പ്രവേശനഗാനങ്ങൾ"
---

മനസ്സുകളെ ഉണരൂ അഭിഷിക്തൻ വരവായ് 
മനസ്സുകളെ ഉണരൂ സ്തുതി സങ്കീർത്തനമാകൂ 
പാവനമീ ബലിയിൽ പരിപാവനമാനസരായ് (2)

വരൂ വരൂ ദൈവജനമേ
അണിയണിയായ് ബലിവേദിയിൽ
അനവരതം  ബലിയേകാൻ
ബലിയാകാൻ അനുരഞ്ജിതരാകാം

സ്നേഹം ധാരധാരയായ് 
കരകവിഞ്ഞൊഴുകുന്നു
ഹൃദയം തിരിനാളമായ് 
പ്രഭചൊരിഞ്ഞീടുന്നു (2)
കരുണതൻ ഈ വരമഴയിൽ
ആശ്രയം തേടാം
അനുദിനം ഈ തിരുബലിയിൽ മോക്ഷം നേടീടാം
ഈ ജന്മം യാഗമായ് നാഥനേകീടാം

ദൈവം തൻ സൂനുവാൽ
മന്നിൻ പാപമകറ്റുന്നു
വചനം വഴി മന്നയായ് 
നിത്യജീവനേകുന്നു
ഇനിയും ഒരു ബലിയേകാൻ
ആവില്ലെന്നാകിലും
അനുപമം ഈ തിരുബലിയിൽ
ഭക്തിയോടണയാം
ഈ ജന്മം യോഗ്യമായ് നാഥനേകീടാം..
